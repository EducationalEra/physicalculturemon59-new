<div id="hypercomments_widget" class="js-hypercomments-widget invisible"></div>

1. [Опис ключових змін до проекту оновленої програми](#opus)
2. [Детальна таблиця з коментарями до програм та зворотнім зв’язком модераторів](#table)

#### Опис ключових змін  до проекту оновленої  програми {#opus}

<p align="center"><b>Звіт про роботу, виконану робочою групою з оновлення програми «Фізична культура. 5-9 кл.»</b></p>

Робоча  група  з  предмету «Фізична культура»  працювала  протягом  5-7  березня.

За  підсумками  засідання  можна  зробити  такі  основні  висновки:
1.	Імплементовано компетентнісний підхід до вивчення предмету «Фізична культура» в контексті положень «Нової української школи» згідно з Державним стандартом базової і повної загальної середньої освіти.
2.	Створено проект пояснювальної записки до програми – визначено ієрархію цілей навчання, мету навчального предмета узгоджено із галузевою та освітньою.
3.	Робочою групою опрацьовано 419 коментарів, що надійшли на платформу  EdEra.  З них взято до розгляду 43 коментарі, з яких: враховано - 8, частково враховано – 2; взято до уваги -2 ; не враховано - 31. Більшість коментарів не враховано за відсутності конкретних пропозицій щодо власне змісту програми. Дописувачі у переважній більшості «спілкувалися» між собою (проблема - відповідь), висловлюючи своє незадоволення перевантаженістю програми  або емоційно роздумуючи на теми методики викладання фізичної культури та оцінювання предмету. Частина пропозицій стосувалася організації медичного контролю або правил безпеки під час уроку, частина – правил ведення шкільної документації (заповнення журналу, написання конспектів тощо), а також матеріально-технічної бази та складання розкладу. Враховані  пропозиції  дали  можливість  осучаснити  програму,  наблизити  її  до  реального  життя, уникнути  деяких  помилок  та  невідповідностей.
4.	Очікувані  результати  навчальної  діяльності  учнів  переміщені  в  ліву  частину  програми. Пропоновані  очікувані  результати  є  необхідними  предметними  компетентностями  учнів, і  в  той  же  час, відповідають  ключовим  компетентностям учнів  та  змістовим  наскрізним  темам.
5.	Пропонована  структура  програми  є, на  нашу  думку, максимально  інформативною  для  вчителя, адже  у  ній  чітко  висвітлені  знаннєвий, діяльнісний  та  оцінно-ціннісний  компонент, змістова  частина. Дана  структура, на  наш  погляд, дозволяє  вчителю  більш  об”єктивно  оцінити  досягнення  учня. 
6.	Подано на розгляд ще 5 модулів (регбі, корфбол, петанк, фехтування, військово-спортивні ігри)

#### Детальна таблиця з коментарями до програм та зворотнім зв’язком модераторів{#table}

Для того, щоб детально ознайомитися з врахованими/неврахованими коментарями дописувачів на EdEra під час першого етапу обговорення, перейдіть за посиланням. 
<br>

<center><a href="https://drive.google.com/file/d/0B2LCoyWVMpMSTDk3WVhpZWs1Z28/view?usp=sharing" target="_blank"><button type="button" class="btn btn-primary" aria-haspopup="true" aria-expanded="false">Таблиця з коментарями</button></a></center>

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>