<div id="hypercomments_widget" class="js-hypercomments-widget invisible"></div>

3 рік вивчення
=============================

<table>
  <body>
    <tr>
      <td width="40%" align="center">
        <b>Зміст навчального матеріалу</b>
      </td>
      <td width="60%" align="center" valign="top">
        <b>Державні вимоги до рівня загальноосвітньої підготовки учнів</b>
      </td>
    </tr>

    <tr>
    	<td colspan="2" align="center">
    		 <i><b>Теоретичні відомості</b></i>
    	</td>
    </tr>

    <tr>
      <td width="40%" valign="top">
        Історія українського футболу.
		Медичний контроль і самоконтроль юного футболіста.
		Профілактика травматизму під час занять футболом
      </td>
      <td width="60%" valign="top">
        <b>Учень, учениця:</b><br>
        <b>пояснює</b> значення медичного контролю і самоконтролю для здоров’я юного футболіста;<br>
        <b>наводить приклади</b> профілактики травматизму під час занять футболом;<br>
		<b>характеризує</b> історію українського футболу;<br>
		<b>дотримується</b> правил: гри у футбол; безпеки під час уроків футболу.
      </td>
    </tr>

    <tr>
    	<td colspan="2" align="center">
    		 <i><b>Спеціальна фізична підготовка</b></i>
    	</td>
    </tr>

    <tr>
      <td width="40%" valign="top">
        Рухливі ігри та естафети з м’ячем («День і ніч», «Виклик», «Виклик номерів», «Ривок за м’ячем», «Виштовхни з кола», «Мисливці й качки» та інші);  прискорення та ривки з м’ячем;  стрибки з імітуванням удару головою; діставання підвішеного м’яча головою; спортивні ігри гандбол, баскетбол за спрощеними правилами з елементами футболу.
      </td>
      <td width="60%" valign="top">
        <b>Учень, учениця:</b><br>
        <b>володіє</b> технікою виконання вправ;<br>
        <b>виконує</b> стрибки з імітуванням удару головою, рухливі та спортивні ігри за спрощеними правилами з елементами футболу.
      </td>
    </tr>

    <tr>
    	<td colspan="2" align="center">
    		 <i><b>Техніко-тактична підготовка</b></i>
    	</td>
    </tr>

    <tr>
      <td width="40%" valign="top">
        <i>Пересування:</i> поєднання прийомів пересування з технікою володіння м’ячем;<br>
		<i>удари по м’ячу ногою:</i> удари середньою частиною підйому; удари різними способами; удари на точність і дальність;<br>
		<i>удари головою по м’ячу зменшеної ваги:</i> удари по м’ячу середньою частиною лоба;<br>
		<i>зупинки м’яча:</i> зупинка внутрішньою стороною стопи; зупинки м’яча підошвою, стегном та грудьми (для хлопців); зупинка внутрішньою частиною підйому;<br>
		<i>ведення м’яча:</i> вдосконалення вивчених способів ведення м’яча;<br>
		<i>відволікальні дії (фінти):</i> фінти «відходом», «ударом», «зупинкою» в умовах ігрових вправ;<br>
		<i>відбирання м’яча:</i> вдосконалення вивчених прийомів, атакуючи суперника в умовах виконання ігрових вправ;<br>
		<i>жонглювання м’ячем:</i> жонглювання м’ячем ногою, стегном, головою;<br>
		<i>вкидання м’яча:</i> вкидання м’яча з місця і після розбігу;<br>
		<i>елементи гри воротаря:</i> кидки м’яча рукою; ловлення та відбивання м’яча; розіграш удару від своїх воріт; введення м’яча у гру партнеру, який відкривається;<br>
		<i>індивідуальні дії в нападі:</i> маневрування на полі; раціональне використання вивчених технічних прийомів;<br>
		<i>групові дії в нападі:</i> взаємодія з партнерами під час організації атаки;<br>
		<i>індивідуальні дії в захисті:</i> вдосконалення «закривання»; уміння протидіяти передачі, веденню та удару по воротах;<br>
		<i>групові дії в захисті:</i> вибір позиції; взаємодії в обороні при рівному співвідношенні сил і за чисельної переваги суперника.
      </td>
      <td width="60%" valign="top">
        <b>Учень, учениця:</b><br>
        <b>виконує</b> <i>пересування:</i> пересування у поєднанні з технікою володіння м’ячем;<br>
        <i>удари по м’ячу ногою:</i> удари середньою частиною підйому по м’ячу, що котиться, підстрибує, летить; удари різними способами; удари на точність і дальність;<br>
        <i>удари головою по м’ячу зменшеної ваги:</i> удари по м’ячу середньою частиною лоба без стрибка та у стрибку; удари на точність і дальність;<br>
        <i>зупинки м’яча:</i> зупинка внутрішньою стороною стопи м’яча, що летить; зупинки м’яча підошвою, стегном та грудьми (для хлопців) у русі; зупинка з поворотом до 180° внутрішньою частиною підйому м’яча, що опускається;<br>
        <i>ведення м’яча:</i> ведення м’яча вивченими способами, збільшуючи швидкість руху, виконуючи ривки та обведення;<br>
        <i>відволікальні дії (фінти):</i> фінти «відходом», «ударом», «зупинкою» в умовах ігрових вправ; фінт «відходом» з перенесенням ноги через м’яч; фінти «ударом» ногою з пропусканням м’яча партнеру; фінти «зупинкою» після передачі м’яча партнером з пропусканням м’яча;<br>
        <i>відбирання м’яча:</i> відбирання м’яча вивченими прийомами, атакуючи суперника спереду, збоку, ззаду в умовах ігрових вправ;<br>
        <i>жонглювання м’ячем:</i> жонглювання м’ячем ногою, стегном, головою;<br>
        <i>вкидання м’яча:</i> вкидання м’яча з різних вихідних положень з місця і після розбігу;<br>
        <i>елементи гри воротаря:</i> кидки м’яча рукою; ловлення та відбивання м’яча у грі на виході;<br>
        <b>застосовує</b> маневрування на полі: «відкривання» для прийому м’яча, відволікання суперника, створення чисельної переваги на окремій ділянці поля; вивчені технічні прийоми (раціонально); взаємодію з партнерами під час організації атаки; взаємодію на останній стадії розвитку атаки поблизу воріт суперника; «закривання»; протидію передачам, веденню та удару по воротах; розіграш удару від своїх воріт, уведення м’яча у гру партнеру, що відкривається, після ловлення (для воротарів);<br>
        <b>визначає</b> раціональну позицію в обороні при рівному співвідношенні сил і за чисельної переваги суперника.
      </td>
    </tr>
  </body>
</table>

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>