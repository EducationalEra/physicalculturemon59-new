<div id="hypercomments_widget" class="js-hypercomments-widget invisible"></div>

4 рік вивчення
=============================

<table>
  <body>
    <tr>
      <td width="40%" align="center">
        <b>Зміст навчального матеріалу</b>
      </td>
      <td width="60%" align="center" valign="top">
        <b>Державні вимоги до рівня загальноосвітньої підготовки учнів</b>
      </td>
    </tr>

    <tr>
    	<td colspan="2" align="center">
    		 <i><b>Теоретичні відомості</b></i>
    	</td>
    </tr>

    <tr>
      <td width="40%" valign="top">
	    Українські та зарубіжні футбольні клуби.<br>
		Спортивний режим і харчування юного футболіста.<br>
		Основні поняття арбітражу.
      </td>
      <td width="60%" valign="top">
        <b>Учень, учениця:</b><br>
        <b>володіє</b> знаннями  спортивного режиму і харчуванням юного футболіста; знаннями про українські та зарубіжні футбольні клуби;<br>
		<b>характеризує</b> основні поняття арбітражу;<br>
		<b>дотримується</b> правил: гри у футбол; безпеки під час уроків футболу.
      </td>
    </tr>

    <tr>
    	<td colspan="2" align="center">
    		 <i><b>Спеціальна фізична підготовка</b></i>
    	</td>
    </tr>

    <tr>
      <td width="40%" valign="top">
        Рухливі та спортивні ігри за спрощеними правилами з елементами футболу; зустрічні і колові естафети з подоланням смуги перешкод, з перенесенням, розстановкою та збиранням предметів, метанням у ціль, кидками та ловленням м’яча, стрибками й бігом у різних поєднаннях; прискорення та ривки з м’ячем; ривки до м’яча з наступним ударом по воротах;   стрибки з імітуванням удару головою та ногою; діставання підвішеного м’яча головою та ногою, у стрибку з місця і з розбігу; стрибки з місця і з розбігу з ударами головою чи ногою по м’ячах, підвішених на різній висоті.
      </td>
      <td width="60%" valign="top">
        <b>Учень, учениця:</b><br>
        <b>володіє</b> технікою виконання вправ;<br>
        <b>виконує</b> стрибки з місця і з розбігу з імітуванням удару головою чи ногою по м’ячах, підвішених на різній висоті;  рухливі ігри та естафети з м’ячем («День і ніч», «Виклик», «Виклик номерів», «Ривок за м’ячем», «Виштовхни з кола», «Мисливці й качки» та інші);   зустрічні і колові естафети з подоланням смуги перешкод, з перенесенням, розстановкою та збиранням предметів, метанням у ціль, кидками та ловленням м’яча, стрибками й бігом у різних поєднаннях; прискорення та ривки з м’ячем; ривки до м’яча з наступним ударом по воротах;   стрибки з імітуванням удару головою та ногою; діставання підвішеного м’яча головою та ногою, у стрибку з місця і з розбігу; стрибки з місця і з розбігу з ударами головою чи ногою по м’ячах, підвішених на різній висоті; спортивні ігри гандбол, баскетбол за спрощеними правилами з елементами футболу.
      </td>
    </tr>

    <tr>
    	<td colspan="2" align="center">
    		 <i><b>Техніко-тактична підготовка</b></i>
    	</td>
    </tr>

    <tr>
      <td width="40%" valign="top">
        <i>Пересування:</i> поєднання прийомів пересування з технікою володіння м’ячем;<br>
		<i>удари по м’ячу ногою:</i> удари різними способами по м’ячу, що котиться й летить;<br>
		<i>удари головою по м’ячу зменшеної ваги:</i> удари по м’ячу середньою частиною лоба без стрибка та у стрибку;<br>
		<i>зупинки м’яча:</i> зупинки м’яча підошвою, внутрішньою стороною стопи, стегном та грудьми (для хлопців) у русі; зупинки внутрішньою та зовнішньою частинами підйому;<br>
		<i>ведення м’яча:</i> ведення м’яча вивченими способами;<br>
		<i>відволікальні дії (фінти):</i> фінти в умовах ігрових вправ з активним двобоєм;<br>
		<i>відбирання м’яча:</i> вдосконалення вивчених прийомів в умовах ігрових вправ та навчальних ігор;<br>
		<i>жонглювання м’ячем:</i> жонглювання м’ячем ногою, стегном, головою;<br>
		<i>вкидання м’яча:</i> вкидання м’яча з різних вихідних положень з місця і після розбігу;<br>
		<i>елементи гри воротаря:</i> вибивання м’яча; визначення моменту для виходу з воріт; керування грою партнерів по обороні;<br>
		<i>індивідуальні дії в нападі:</i> маневрування на полі; раціональне використання вивчених технічних прийомів;<br>
		<i>групові дії в нападі:</i> взаємодія з партнерами під час організації атаки суперника; гра в один дотик;<br>
		<i>індивідуальні дії в захисті:</i> уміння протидіяти передачі, веденню та удару по воротах;<br>
		<i>групові дії в захисті:</i> вибір позиції та страхування під час організації протидії атакувальним діям.
      </td>
      <td width="60%" valign="top">
        <b>Учень, учениця:</b><br>
        <b>виконує</b> <i>пересування:</i> різні поєднання способів пересування з технікою володіння м’ячем;<br>
        <i>удари по м’ячу ногою:</i> удари різними способами по м’ячу, що котиться й летить у різних напрямках; удари на точність і дальність з оцінюванням тактичної обстановки перед виконанням удару;<br>
        <i>удари головою по м’ячу зменшеної ваги:</i> удари по м’ячу середньою частиною лоба без стрибка та у стрибку; удари на точність і дальність з оцінюванням тактичної обстановки перед виконанням удару;<br>
        <i>зупинки м’яча:</i> зупинки м’яча підошвою, внутрішньою стороною стопи, стегном та грудьми (для хлопців) у русі; зупинки м’яча, що опускається, з поворотом до 180° внутрішньою та зовнішньою частинами підйому;<br>
        <i>ведення м’яча:</i> ведення м’яча вивченими способами, збільшуючи швидкість руху, виконуючи ривки та обведення й  контролюючи м’яч;<br>
        <i>відволікальні дії (фінти):</i> фінти «відходом», «ударом», «зупин-кою» в умовах ігрових вправ з активним двобоєм;<br>
        <i>відбирання м’яча:</i> відбирання м’яча вивченими прийомами, атакуючи суперника спереду, збоку, ззаду, в умовах ігрових вправ та навчальних ігор;<br>
        <i>жонглювання м’ячем:</i> жонглювання м’ячем ногою, стегном, головою;<br>
        <i>вкидання м’яча:</i> вкидання м’яча з різних вихідних положень з місця і після розбігу на дальність і точність;<br>
        <i>елементи гри воротаря:</i> вибивання м’яча ногою з землі та з рук на дальність і точність;<br>
        <b>застосовує</b> маневрування на полі: «відкривання» для прийому м’яча, відволікання суперника, створення чисельної переваги на окремій ділянці поля; взаємодію з партнерами під час організації атаки; правильну взаємодію на останній стадії розвитку атаки поблизу воріт суперника; гру в один дотик; протидію передачі, веденню та удару по воротах; «закривання»; «перехоплення»; керування грою партнерів по обороні (для воротарів);<br>
        <b>визначає</b> раціональні шляхи  використання вивчених технічних прийомів у даній ігровій ситуації; правильну позицію та страхування під час організації протидії атакувальним діям; момент для виходу з воріт (для воротарів).
      </td>
    </tr>
  </body>
</table>

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>