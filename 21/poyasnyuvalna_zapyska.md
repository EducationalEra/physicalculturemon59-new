<div id="hypercomments_widget" class="js-hypercomments-widget invisible"></div>

Пояснювальна записка
=============================

Аеробіка – це система оздоровчих занять, що базується на використанні
танцювальних та гімнастичних вправ в аеробному режимі за участю великих
груп м’язів. Заняття спрямовано на розвиток аеробної витривалості,
координаційних, силових здібностей та гнучкості. Вправи виконує група
учнів під музичний супровід, що забезпечує позитивний емоційний фон
занять та сприяє підвищенню мотивації до занять фізичними вправами.

Варіативний модуль «Аеробіка» складається зі змісту навчального
матеріалу для учнів 5–9 класів, державних вимог до рівня
загальноосвітньої підготовки учнів, орієнтовних навчальних нормативів з
аеробіки.

До розділу **«**Зміст навчального матеріалу» внесено теоретичні
відомості, технічну підготовку, загальну та спеціальну фізичні
підготовки.

На першому, другому та третьому роках вивчення учні опановують основні
базові кроки танцювальної аеробіки, вчаться виконувати їх одночасно з
різноманітними рухами руками, поєднують базові кроки у комплекс вправ,
та виконують їх з переміщенням у різних напрямках залу. На четвертому та
п’ятому роках вивчення учні опановують вправи силової спрямованості у
різних вихідних положеннях, вчаться виконувати вправи з різною
інтенсивністю, інтервальний тренінг та основи стретчингу.

Розділ «Державні вимоги до рівня загальноосвітньої підготовки учнів»
зорієнтований на якісне засвоєння знань, умінь та навичок вивченого
матеріалу.

Після вивчення модуля у кожному навчальному році учні складають
навчальні нормативи з аеробіки для контролю якості засвоєного матеріалу:
самостійно виконують в темпі музики танцювальну комбінацію, самостійно
виконують в темпі музичного супроводу комплекс вправ силової
спрямованості та комплекс вправ на розтягування і розслаблення.

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>