<div id="hypercomments_widget" class="js-hypercomments-widget invisible"></div>

1 рік вивчення
=============================

<table>
  <body>
    <tr>
<td align="center" width="60%"><strong>Очікувані результати навчально-пізнавальної діяльності учнів</strong></td>
<td align="center" width="40%"><strong>Зміст навчального матеріалу</strong></td>
    </tr>

            <tr class="even">
                <td align="center" colspan="2">Теоретична підготовка</td>
            </tr>
            <tr class="odd">
                <td align="left">
                    <p><strong>Знаннєвий компонент</strong></p>
                    <p><strong>Учень, учениця:</strong></p>
                    <p><strong>характеризує:</strong> професійно-прикладну фізичну підготовку та її історію розвитку; раціональний режим праці і відпочинку; засоби фізичної культури і спорту в рекреаційних цілях і активного відпочинку у відновленні працездатності; особливості трудової діяльності та основних професійно-важливих якостей фахівця на прикладі медичної сестри, санітарного лікаря, учителя, радіотехніка; особливості патріотичного виховання школярів; різні методики загартовування;</p>
                    <p><strong>обґрунтовано підбирає</strong> вправи і види спорту, що тренують функціональний стан організму в різні періоди року;</p>
                    <p><strong>Діяльнісний компонент</strong></p>
                    <p><strong>складає</strong> комплекс виробничої гімнастики, фізкультурної хвилинки, фізкультурної паузи;</p>
                    <p><strong>Оцінно-ціннісний компонент</strong></p>
                    <p><strong>дотримується</strong> правил безпеки життєдіяльності під час занять професійно-прикладною фізичною підготовкою</p>
                </td>
                <td align="left">
                    <p>Поняття про професійно-прикладну фізичну підготовку. Історія розвитку професійно-прикладної фізичної підготовки. Раціональний режим праці і відпочинку. Вплив фізичних навантажень на організм людини. Активний відпочинок у відновленні працездатності. Особливості трудової діяльності та основних професійно-важливих якостей фахівця на прикладі медичної сестри, санітарного лікаря, учителя, радіотехніка. Патріотичне виховання школярів у процесі професійно-прикладної фізичної підготовки.</p>
                    <p>Правила загартовування. Правила безпеки життєдіяльності під час занять професійно-прикладною фізичною підготовкою</p>
                </td>
            </tr>
            <tr class="even">
                <td align="center" colspan="2"><em>Засоби професійно-прикладної фізичної підготовки</em></td>
            </tr>
            <tr class="odd">
                <td align="left">
                    <p><strong>Діяльнісний компонент</strong></p>
                    <p><strong>Учень, учениця:</strong></p>
                    <p><strong>виконує:</strong> старти з різних положень на 10–15 м по сигналу; ходьбу (по можливості, до 5–6 км в день), ходьбу на лижах по рівній і пересіченій місцевості, тривалий біг, їзду на велосипеді, різні способи плавання, техніку порятунку на воді;</p>
                    <p>загальнорозвивальні вправи з подоланням особистої ваги і опором партнера; вправи з набивними м’ячами: кидки лівою, правою, двома від грудей, із-за спини (стоячи спиною вперед), гантелями, гумовими амортизаторами, експандерами, гімнастичними лавами; вправи статичної витривалості м'язів у професійних позах;</p>
                    <p>силові вправи на гімнастичних приладах, веслувальних та інших тренажерах, утримання вису на зігнутих руках, утримання ніг під різним кутом, згинання й розгинання рук в упорі лежачи на пальцях (юнаки), в упорі від стінки (дівчата); присідання; присідання з вистрибуванням;</p>
                    <p>різноманітні стрибки, стрибки в довжину з місця поштовхом з однієї і двох ніг на задану відстань, зі скакалкою: на двох ногах; із поворотом стопи вправо-вліво; згинаючи коліна вправо й вліво; «ноги разом, ноги нарізно»; поперемінно спереду права, ліва нога; на двох ногах, руки навхрест спереду; ноги навхрест (поперемінно); із подвійним обертом скакалки; із переміщенням; з обертами скакалки назад; із поворотом на 180º та 360º; що рухається по колу з ловленням й передачею м’яча партнеру; стрибки через бар’єри, вниз, у воду, на сходах зі зміною положення ніг; «пістолет» з опорою і без, стійку на лопатках, на голові (юнаки), на руках біля стінки (юнаки); вправи на диску «Здоров’я»; перетягування канату;</p>
                    <p>просторове орієнтування рук; здійснення тонких м’язових зусиль (кидки набивних м’ячів різних за вагою), максимальної кількості елементарних рухів рук за 10 с; стискання тенісного м’яча (з максимальним зусиллям, в половину сили, у чверть сили); метання м'яча в ціль і на певну відстань; підкидання тенісного м’яча однією рукою із-за спини й ловлення другою спереду, жонглювання двома й більше тенісними м’ячами; знаходження шахових фігур за допомогою пальців без зорового контролю;</p>
                    <p>балансування гімнастичної палиці на пальцях із переводом її із пальця на палець, вертіння м’ячів на підлозі в ліву і праву сторони; кидок обруча вперед із наступним котінням його до себе; обертання обруча на лівій або правій руці та за рахунок фаланг пальців;</p>
                    <p>різноманітні рухливі ігри, естафети і конкурси на рівні фізичного стомлення та нервового напруження, потребуючих урівноваженості, уваги, мислення, пам'яті, емоційної стійкості і вольових якостей;</p>
                    <p>масаж і самомасаж; вправи для очей;</p>
                    <p><strong>Діяльнісний компонент</strong></p>
                    <p><strong>застосовує</strong> методи загартування, терморегуляції (сауну), аутогенного тренування</p>
                </td>
                <td align="left">
                    <p>Вправи для розвитку та формування основних професійно важливих якостей:</p>
                    <p><em>медичної сестри та санітарного лікаря</em> (<strong>з</strong>агальної витривалості, швидкості дій та мислення, сили плечового поясу, координації рухів, спритності, концентрації уваги і стійкості, урівноваженості, удосконалення механізмів терморегуляції, вміння розслаблювати м’язи та ін.);</p>
                    <p><em>вчителя початкових класів</em> (загальної витривалості, сили, спритності, швидкості, статичної витривалості м'язів професійних поз, швидкості складної реакції, стійкості до гіпокінезії; урівноваженості і рухливості нервових процесів, уваги, мислення, пам'яті, емоційної стійкості і вольових якостей та ін.); <em>радіотехніка</em> (статичної витривалості, координації рухів, чутливості пальців рук, хорошого зору, уваги, пам’яті, системного мислення та ін.).</p>
                </td>
            </tr>
            <tr class="even">
                <td align="center" colspan="2"><em><strong>Професійно-прикладні види спорту та їх елементи </strong></em></td>
            </tr>
            <tr class="odd">
                <td align="left">
                    <p><strong>Діяльнісний компонент</strong></p>
                    <p><strong>Учень, учениця:</strong></p>
                    <p><strong>виконує:</strong> спеціально розвивальні <em>гімнастичні та акробатичні</em> вправи (піднімання: тулуба в сід з положення лежачи; зігнутих або прямих ніг до кута 90º, 180º з вису на гімнастичній стінці; ніг до кута 45º лежачи на спині з опорою на передпліччя – поперемінне розведення і схрещування ніг; тулуба лежачи на животі, руки за головою; утримання: вису на напівзігнутих руках, кута на паралельних брусах, вису на напівзігнутих руках, з опором партнера;</p>
                    <p>опорні стрибки через козла, коня впоперек та в довжину, вправи з рівноваги, на паралельних брусах та перекладині, кільцях, лазіння по канату, пересування по гімнастичній колоді, вправи ритмічної гімнастики, степ-аеробіки);</p>
                    <p><strong>застосовує:</strong> спеціально розвивальні <em>легкоатлетичні</em> бігові вправи – біг 30, 60 м, 200–600 м, рівномірний біг до 1000 м (дівчата), 1500 м (юнаки); біг зі зміною напряму руху, стрибки з місця і розбігу у довжину та висоту, метання малого м’яча з розбігу та кидання набивних м’ячів з різних вихідних положень;</p>
                    <p><strong>здійснює:</strong> стійки <em>баскетболіста</em>; способи пересувань, зупинки, прискорення на 5–20 м з різних вихідних положень по звуковим і зоровим сигналам; серійні стрибки поштовхом однієї та двох ніг із діставанням високих предметів; вистрибування з присіду, стрибки «вглибину» з наступним вистрибуванням угору; вправи для розвитку сили м’язів тулуба, плечового пояса та кистей рук; жонглювання м’ячем, асинхронне ведення м’яча без зорового контролю; передачі м’яча різними способами на певну відстань з опором захисника; кидки однією рукою зверху в стрибку із середньої і далекої дистанцій в русі з опором захисника; кидки м'яча в кільце з різної відстані з місця, після ведення, в стрибку;</p>
                    <p><strong>виконує:</strong> стійки і пересування <em>волейболіста</em>; серійні стрибки поштовхом двох ніг з місця і розбігу із діставанням високих предметів; вистрибування з присіду; прийоми і передачі м’яча двома руками знизу і зверху в парах через сітку; верхню та нижню прямі подачі; вистрибування біля сітки з метою виконання нападного удару і блокування; роботу в парах.</p>
                    <p><strong>здійснює:</strong> різні пересування <em>футболіста</em> на швидкість руху, поєднуючи з відволікаючими діями і вивченими способами зупинок, ведень, обведень, відбирань, жонглювань та ударів м’яча (ногою, головою) на точність і дальність, в умовах активного опору захисника та в навчальних іграх із збільшенням або зменшенням розмірів ігрового майданчика, збільшенням або зменшенням кількості гравців, тривалості гри;</p>
                    <p><strong>виконує:</strong> пересування <em>гандболіста</em>; ведення, ловлення та передачу м’яча з максимальною швидкістю пересувань; кидки м’яча зігнутою рукою з опорного положення, в стрибку та з активним опором суперника в навчальних іграх;</p>
                    <p><strong>здійснює:</strong> усі види <em>лижних ходів</em> по рівній і пересіченій місцевості; підйоми в гору ялиночкою і драбинкою; спуски в низькій і основній стійках; повороти в русі переступанням; гальмування упором і плугом;</p>
                    <p><strong>виконує:</strong> утримання та набивання м’яча для <em>настільного тенісу</em> на ракетці; набивання м’яча для настільного тенісу ребром ракетки; комбінації серій захисних та атакуючих прийомів з настільного тенісу, гру атакуючого проти захисника, атакуючого проти атакуючого, захисника проти захисника, прийоми подач з нижнім, верхнім та змішаним обертом м’яча.</p>
                </td>
                <td align="left">Вправи з: <em>гімнастики та акробатики, легкої атлетики, баскетболу, волейболу, футболу, гандболу, лижного спорту, настільного тенісу, бадмінтону</em> для розвитку та формування основних професійно-важливих якостей, умінь і навичок медичної сестри, санітарного лікаря, учителя, радіотехніка</td>
            </tr>
  </body>
</table>

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>