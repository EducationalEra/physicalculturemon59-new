<div id="hypercomments_widget" class="js-hypercomments-widget invisible"></div>

1 рік вивчення
=============================

<table>
  <body>
    <tr>
      <td width="40%" align="center">
        <b>Зміст навчального матеріалу</b>
      </td>
      <td width="60%" align="center" valign="top">
        <b>Державні вимоги до рівня загальноосвітньої підготовки учнів</b>
      </td>
    </tr>

    <tr>
    	<td colspan="2" align="center">
    		 <i><b>Теоретична підготовка</b></i>
    	</td>
    </tr>

    <tr>
      <td width="40%" valign="top">
        Поняття про професійно-прикладну фізичну підготовку. Історія розвитку професійно-прикладної фізичної підготовки. Раціональний режим праці і відпочинку. Вплив фізичних навантажень на організм людини. Активний відпочинок у відновленні працездатності. Особливості трудової діяльності та основних професійно-важливих якостей фахівця на прикладі медичної сестри, санітарного лікаря, учителя, радіотехніка. Патріотичне виховання школярів у процесі професійно-прикладної фізичної підготовки.
		Правила загартовування. Правила безпеки життєдіяльності під час занять професійно-прикладною фізичною підготовкою.
      </td>
      <td width="60%" valign="top">
        <b>Учень, учениця:</b><br>
		<b>характеризує</b> професійно-прикладну фізичну підготовку та її історію розвитку; раціональний режим праці і відпочинку; засоби фізичної культури і спорту в рекреаційних цілях і активного відпочинку у відновленні працездатності; особливості трудової діяльності та основних професійно-важливих якостей фахівця на прикладі медичної сестри, санітарного лікаря, учителя, радіотехніка; особливості патріотичного виховання школярів; різні методики загартовування;<br>
		<b>обґрунтовано підбирає</b> вправи і види спорту, що тренують функціональний стан організму в різні періоди року;<br>
		<b>складає</b> комплекс виробничої гімнастики, фізкультурної хвилинки, фізкультурної паузи;<br>
		<b>дотримується</b> правил безпеки життєдіяльності під час занять професійно-прикладною фізичною підготовкою.
      </td>
    </tr>

    <tr>
    	<td colspan="2" align="center">
    		 <i><b>Засоби професійно-прикладної фізичної підготовки</b></i>
    	</td>
    </tr>

    <tr>
      <td width="40%" valign="top">
        Вправи для розвитку та формування основних професійно важливих якостей:<br>
		<i>медичної сестри та санітарного лікаря</i> (загальної витривалості, швидкості дій та мислення, сили плечового поясу, координації рухів, спритності, концентрації уваги і стійкості,  урівноваженості, удосконалення механізмів терморегуляції, вміння розслаблювати м’язи та ін.);<br>
		<i>вчителя початкових класів</i> (загальної витривалості, сили, спритності, швидкості, статичної витривалості м'язів професійних поз, швидкості складної реакції, стійкості до гіпокінезії; урівноваженості і рухливості нервових процесів, уваги, мислення, пам'яті, емоційної стійкості і вольових якостей та ін.); радіотехніка (статичної витривалості, координації рухів, чутливості пальців рук, хорошого зору, уваги, пам’яті, системного мислення та ін).
      </td>
      <td width="60%" valign="top">
        <b>Учень:</b><br>
        <b>виконує:</b> старти з різних положень на 10–15 м по сигналу;  ходьбу (по можливості, до 5–6 км в день), ходьбу на лижах по рівній і пересіченій місцевості, тривалий біг, їзду на велосипеді, різні способи плавання, техніку порятунку на воді;<br>
		загальнорозвивальні вправи з подоланням особистої ваги і опором партнера; вправи з набивними м’ячами: кидки лівою, правою, двома від грудей, із-за спини (стоячи спиною вперед), гантелями, гумовими амортизаторами, експандерами, гімнастичними лавами;  вправи статичної витривалості м'язів у професійних  позах;<br>
		силові вправи на гімнастичних приладах, веслувальних та інших тренажерах, утримання вису на зігнутих руках, утримання ніг під різним кутом, згинання й розгинання рук в упорі лежачи на пальцях (юнаки), в упорі від стінки (дівчата); присідання; присідання з вистрибуванням;<br>
		різноманітні стрибки, стрибки в довжину з місця поштовхом з однієї і двох ніг на задану відстань, зі скакалкою: на двох ногах; із поворотом стопи вправо-вліво; згинаючи коліна вправо й вліво; «ноги разом, ноги нарізно»; поперемінно спереду права, ліва нога; на двох ногах, руки навхрест спереду; ноги навхрест (поперемінно); із подвійним обертом скакалки; із переміщенням; з обертами скакалки назад; із поворотом на 180º та 360º; що рухається по колу з ловленням й передачею м’яча партнеру; стрибки через бар’єри, вниз, у воду, на сходах зі зміною положення ніг; «пістолет» з опорою і без, стійку на лопатках, на голові (юнаки), на руках біля стінки (юнаки); вправи на диску «Здоров’я»; перетягування канату;<br>
		просторове орієнтування рук; здійснення тонких м’язових зусиль (кидки набивних м’ячів різних за вагою), максимальної кількості елементарних рухів рук за 10 с; стискання тенісного м’яча (з максимальним зусиллям, в половину сили, у чверть сили); метання м'яча в ціль і на певну відстань; підкидання тенісного м’яча однією рукою із-за спини й ловлення другою спереду, жонглювання двома й більше тенісними м’ячами; знаходження шахових фігур за допомогою пальців без зорового контролю;<br>
		балансування гімнастичної палиці на пальцях із переводом її із пальця на палець, вертіння м’ячів на підлозі в ліву і праву сторони; кидок обруча вперед із наступним котінням його до себе; обертання обруча на лівій або правій руці та за рахунок фаланг пальців;<br>
		різноманітні рухливі ігри, естафети і конкурси на рівні фізичного стомлення та нервового напруження, потребуючих урівноваженості, уваги, мислення, пам'яті, емоційної стійкості і вольових якостей;<br>
		масаж і самомасаж; вправи для очей;<br>
		<b>застосовує</b> методи загартування, терморегуляції (сауну), аутогенного тренування.
      </td>
    </tr>

    <tr>
    	<td colspan="2" align="center">
    		 <i><b>Професійно-прикладні види спорту та їх елементи </b></i>
    	</td>
    </tr>

    <tr>
      <td width="40%" valign="top">
        Вправи з <i>гімнастики та акробатики, легкої атлетики, баскетболу, волейболу, футболу, гандболу, лижного спорту, настільного тенісу, бадмінтону</i> для розвитку та формування основних професійно-важливих якостей, умінь і навичок медичної сестри, санітарного лікаря, учителя, радіотехніка.
      </td>
      <td width="60%" valign="top">
        <b>Учень, учениця:</b><br>
        <b>виконує:</b> спеціально розвивальні <i>гімнастичні та акробатичні</i> вправи  (піднімання: тулуба в сід з положення лежачи; зігнутих або прямих ніг до кута 90º, 180º з вису на гімнастичній стінці; ніг до кута 45º лежачи на спині з опорою на передпліччя – поперемінне розведення і схрещування ніг; тулуба лежачи на животі, руки за головою; утримання: вису на напівзігнутих руках, кута на паралельних брусах, вису на напівзігнутих руках, з опором партнера;<br>
        опорні стрибки через козла, коня впоперек та в довжину, вправи з рівноваги, на паралельних брусах та перекладині, кільцях, лазіння по канату, пересування по гімнастичній колоді, вправи ритмічної гімнастики, степ-аеробіки);<br>
    		<b>застосовує</b> спеціально розвивальні <i>легкоатлетичні</i> бігові вправи – біг 30, 60 м, 200–600 м, рівномірний біг до 1000 м (дівчата), 1500 м (юнаки); біг зі зміною напряму руху, стрибки з місця і розбігу у довжину та висоту, метання малого м’яча з розбігу та кидання набивних м’ячів з різних вихідних положень;<br>
    		<b>здійснює</b> стійки <i>баскетболіста</i>; способи пересувань, зупинки, прискорення на 5–20 м з різних вихідних положень по звуковим і зоровим сигналам; серійні стрибки поштовхом однієї та двох ніг із діставанням високих предметів; вистрибування з присіду, стрибки «вглибину» з наступним вистрибуванням угору; вправи для розвитку сили м’язів  тулуба, плечового пояса та кистей рук; жонглювання м’ячем, асинхронне ведення м’яча без зорового контролю; передачі м’яча різними способами на певну відстань з опором захисника; кидки однією рукою зверху в стрибку із середньої і далекої дистанцій в русі з опором захисника; кидки м'яча в кільце з різної відстані з місця, після ведення, в стрибку;<br>
    		<b>виконує:</b> стійки і пересування <i>волейболіста</i>; серійні стрибки поштовхом  двох ніг з місця і розбігу із діставанням високих предметів; вистрибування з присіду; прийоми і передачі м’яча двома руками знизу і зверху в парах через сітку; верхню та нижню прямі подачі;  вистрибування біля сітки з метою виконання нападного удару і блокування; роботу в парах;<br>
    		<b>здійснює:</b> різні пересування <i>футболіста</i> на швидкість руху, поєднуючи з відволікаючими  діями і вивченими способами зупинок, ведень, обведень, відбирань, жонглювань  та ударів м’яча (ногою, головою) на точність і дальність, в умовах активного опору захисника та в навчальних іграх із збільшенням або зменшенням розмірів ігрового майданчика, збільшенням або зменшенням кількості гравців, тривалості гри;<br>
    		<b>виконує:</b> пересування <i>гандболіста</i>; ведення, ловлення та передачу м’яча з максимальною швидкістю пересувань; кидки м’яча зігнутою рукою з опорного положення, в стрибку та з активним опором суперника в навчальних іграх;<br>
    		<b>здійснює:</b> усі види <i>лижних ходів</i> по рівній і пересіченій місцевості; підйоми в гору ялиночкою і драбинкою; спуски в низькій і основній стійках; повороти в русі переступанням; гальмування упором і плугом;<br>
    		<b>виконує:</b> утримання та набивання м’яча для <i>настільного тенісу</i> на ракетці; набивання м’яча для настільного тенісу ребром ракетки; комбінації серій захисних та атакуючих прийомів з настільного тенісу, гру атакуючого проти захисника, атакуючого проти атакуючого, захисника проти захисника, прийоми подач з нижнім, верхнім та змішаним обертом м’яча.
      </td>
    </tr>
  </body>
</table>

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>